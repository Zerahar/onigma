{{:azorias.jpg?nolink&300 |}}
====== Haltiat ======
Haltiat ovat pitkäikäisimpiä kaikista sivistyneistä roduista. He ovat myös harvinaisia, vailla yhteistä kotia tai tapoja. Jotkut haltiat elävät pienissä, piilotetuissa yhteisöissä luonnon kätköissä, mutta useimmat ovat kulkureita, etsimässä päämäärää ja tarkoitusta.
===== Piirteet =====
Haltioiden ruumiinrakenne on kevyt ja hauras. He ovat myös pitkiä ja ketteriä, ja useimpien mielestä yliluonnollisen kauniita. 
===== Historia =====
Muinaisina aikoina haltioiden esi-isät, jumalankaltaiset [[aitohaltiat]] hallitsivat maailmaa. Tavalliset haltiat, joskus myös maahaltioiksi kutsutut, muodostivat suurimman osan sivistyneestä kansasta. Haltioiden valtakausi päättyi aikanaan, ja sen jälkeen heidän asemansa on laskenut yhä merkityksettömämmäksi maailman skaalassa. Jotkut esittävät syyksi heidän vaikeutta sopeutua tiheisiin muutoksiin, joita Onigman kaoottisuus aiheuttaa. 
===== Haltiat Oktarin laaksossa =====
Herkät ja pohdiskelevat sielut, joita haltiat useimmiten ovat, eivät tunnu kuuluvansa äkkipikaisiin ja villeihin heimoihin. Laaksoon saapuvat haltiat ajautuvat yleensä [[Kyyn heimo]]on, jossa heidän pitkäikäisyyden tuomaa tietämystä arvostetaan. Myös [[Oravan heimo]] vetää heitä puoleensa rauhanomaisuudellansa. Joka tapauksessa haltiat ovat laaksossa, kuten muuallakin Onigmassa, harvinaisia kulkureita.

{{tag>rodut}}