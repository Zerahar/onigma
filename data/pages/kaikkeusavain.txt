====== Kaikkeusavain ======
Vähän tunnetut legendat kertovat esineestä, jonka itse [[aitohaltiat]] takoivat ammoisina aikoina. Se oli avain, jonka käyttäjä kykeni kulkemaan vaivatta olevaisuuden kaikkien tasojen välillä. Siinä missä nykyään tasolta toiselle on vaivalloista kulkea, lähes mahdotonta yksin, ja edes toistaiseksi pystyssä pysyviä portteja aukeaa vain itsestään Onigman kaoottisessa vääntyilyssä, on kaikkeusavain uskomaton työkalu kenelle tahansa velholle.

===== Historia =====
Legenda kertoo, että kaikkeusavaimen takoi Ryuthal Flemarioth, hovin kovaonninen velho. Hän joutui toteuttamaan hallitsijoiden mielipuolisia pyyntöjä päivästä toiseen, ja yksi niistä oli keino päästä helposti [[maailmantasot#Siimes|Siimekseen]] poimimaan taianomaisia kukkia, joita siellä kasvaa. Ryuthal onnistui kyllä lumoamaan taika-avaimen, joka vei käyttäjänsä turvallisesti toiselle maailmantasolle, mutta tajutessaan esineen mahdin, hän ei koskaan palannut takaisin hoviin.

Historia tuntee monia tarinoita kaikkeusavaimesta: sen on huhuttu olevan milloin missäkin päin maailmaa, välillä [[maailmantasot#horna|Hornan]] tulisissa kokoissa, toisinaan maan päälle piilotettuna, kuolevaisten ulottuvissa. 

{{tag> esineet legendat maailmantasot}}