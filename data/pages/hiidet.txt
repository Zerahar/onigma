{{:gob.png?nolink&400|}}
====== Hiidet ======
Hiidet ovat lyhyitä ja lyhytkatseisia. He elävät elämäänsä täysillä, tehden välillä täysin pähkähulluja päätöksiä. He ovat pienestä koostaan huolimatta kovia uhittelemaan, mutta tositilanteessa suurin osa ennemmin kalppii piiloon kuin seisoo urheasti vaaran tiellä.
===== Piirteet =====
Hiidet ovat melkoisen kekseliäitä, mutta heillä on harvoin älyä tai kärsivällisyyttä hioa suunnitelmia loppuun asti. He ovat taipuvaisempia valitsemaan lyhyen aikavälin hyödyn kuin kaukaisen palkinnon.
===== Historia =====
[[Maahiset|Maahisilla]] ja hiisillä on ollut kautta aikojen ankara kilpailuasetelma. Molemmat rakastavat kehitellä hurjia suunnitelmia ja keksintöjä, mutta pitävät vastapuolta tyhmänä ja ärsyttävänä. Vähän puhuttu fakta on, että maahiset ja hiidet voivat risteytyä keskenään. Näitä puoliverisiä pidetään loukkauksena koko rotua kohtaan, eikä heitä suvaita kummankaan rodun yhteisöön.
===== Hiidet Oktarin laaksossa =====
Suurin osa hiisistä kuuluu [[Lohikäärmeen heimo]]on, jossa he ovat heimon aivot. Myös [[Näädän heimo]]ssa on hiisiä, mutta he ovat julmempia ja mielipuolisempia kuin eteläiset sukulaisensa.
{{tag>rodut}}