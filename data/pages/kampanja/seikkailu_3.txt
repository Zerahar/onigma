====== Seikkailu 3 - Kyyrön kieroilut ======
[[:Ocir Zammith]] ja [[:Bolverk Haldinpoika]] ovat olleet viikon matkalla. Ratsastajille oltiin kerrottu, että he käyvät katsomassa [[:Laitaman kylä]]ä, mutta oikeasti kaksikon oli pysäyttänyt heti metsän ulkopuolella koboldijoukko, joka oli aiemmin karkoitettu heimon alueilta.

Koboldit kertoivat suurista suunnitelmista Arkkikyylle ja tekivät sopimuksen. Arkkikyy koittaa saada selville tietoa [[:Dyleskar]]ista. Ratsastajille hän kertoo syyksi sen suojelun ja korjaamisen, mutta oikeasti hän koittaa saada selville keinon tuhota sen.

Ratsastajat lähetetään pahamaineiseen [[:Kyyrön kylä]]än pyytämään pääsyä haaluarkistoon.

Ratsastajat upottivat nenänsä syvälle kylän asioihin. He saivat selville, että Ammonkätkyt, kylän arkisto, on vieraan olennon vallassa, joka kutsuu itseään Ammoiseksi. Ratsastajat murtautuivat arkistoon ja kaunis nainen esitteli itsensä arkiston hengeksi, ja pyysi heitä tuhoamaan kolmannen kerroksen pedon, joka turmelee kirjoja. Oikeasti nainen oli vihreä syöjätär, joka oli uteliaana astunut sisään portista, joka oli auennut [[:maailmantasot#Siimes|Siimeksestä]] arkistoon. Ratsastajat pakenivat taistelusta valekapinetta vastaan, mutta Rekun lemmikki Arwin jäi jälkeen. He saivat kuitenkin napattua omituisen, puhuvan [[:Dymayrrynth|kirjan]]. 

Seuraavana päivänä ratsastajat koittivat aukoa koston vyyhtiä, joka kylään oli syöjättären kannustamana syntynyt. Kylän varjolaisvelho Vozayonille oli kerrottu, että kylän kokki Sigeric Patarotta oli hiljalleen myrkyttänyt häntä. Patarotta oli mustasukkainen haaluneito Luizasta, joka oli nykyään Vozayonin kanssa. Yhdessä Vozayonin kanssa Luiza kehitteli koston, jossa hän myrkytti seksin aikana Patarotan [[:Oktarin_laakson_kasvit#ruttosammal|ruttosammaleella]]. Ratsastajat kuitenkin saivat tämän selville ja suostuttelivat Luizan antamaan vastamyrkkyä Patarotalle.

Keskiyöllä kyläläiset kokoontuivat vaihtamaan avaimenhaltijaa ja valitsemaan palvelijan Ammoiselle. Kerjäläis-Unn oli aiemmin tehnyt sopimuksen Vozayonin kanssa, jotta hän vetäisi Unnan nimen, ja näin tapahtui. Ratsastajat yrittivät saada kyläläisiä kuuntelemaan järkeä, mutta turhaan. Samaan aikaan puuseppä Bodalf murhasi Rekun pojan, Hosskin, Unnan käskystä. Vozayon auttoi ratsastajia näkemään näkymättömiä, ja huomasi syöjättären väkijoukon takana.

{{tag>Oktarin_ratsastajat sessiot}}