====== Maailmantasot ======
Onigma tarkoittaa sitä fyysistä maailmaa, jota ihmiset ja muut olennot tallaavat. Se tarkoittaa kuitenkin myös suurempaa kokonaisuutta, jossa fyysinen maailmantaso on vain yksi osa-alue.
===== Manala =====
Kuolleiden sielut siirtyvät melko nopeasti menehtymisen jälkeen Manalaan, yleensä [[Sieluoppaat|sieluoppaan]] opastamana. Manala on sieluille väliaikainen pysäkki, jossa ne saavat käsitellä kuolemansa. Aikoinaan Manalaa hallitsi [[Kuolleidenjakaja]], eräänlainen jumala, joka ohjasi jokaisen sielun sopivaan paikkaan. Kuolleidenjakajan tuhouduttua sielujen liikenne on ollut täysin hallitsematonta, ja sieluoppaat ovat melko voimattomia Manalan järjestyksen ylläpitämisessä. Sielut vaeltavat minne sattuu, sankareita päätyy [[Maailmantasot#Horna|Hornaan]] ja roistoja [[Maailmantasot#Euphala|Euphala]]an, ja suuri määrä sieluja päätyy valumaan takaisin maailmaan uudelleensyntymän muodossa.
===== Varjomaailma =====
Negatiivisen energian lähtöpaikka, hirvittävä painajaisten ja muinaisten kauhujen kotisija.
===== Aamunmaa =====
Positiivisen energian syntysija, josta kaikki elämä on lähtöisin. Sitä asuttavat ne harvat läpeensä hyvät olennot, joita Onigmasta löytyy.
===== Horna =====
Paholaisten ja pirujen liekehtivä pätsi, sielujen kurittamo. Hornanherrat hallitsevat sen tasoja.
===== Euphala =====
Jumalten maa, joka on jakautunut tasoihin kuten Helvettikin. Jokaisella jumalkokoelmalla on oma tasonsa, mutta joidenkin kokoelmien välillä on vaikea vetää rajaa. Jumalat hallitsevat kaikki omaa kolkkaansa, johon he keräävät soveliaita sieluja seuraajikseen. 
===== Puolisfäärit =====
Pieniä "kuplia", jotka ovat kuitenkin omia maailmantasojaan. 
==== Ordos ====
[[Pronssivaltakunta|Pronssivaltakunnan]] aikana luotu ehdottoman järjestyksen maailma.
==== Siimes ====
Umpeenkasvanut maailma, jossa mikään ei kykene rajoittamaan luontoa kuin pieneksi hetkeksi. Koti keijuille ja syöjättärille.

{{tag>metafysiikka}}
