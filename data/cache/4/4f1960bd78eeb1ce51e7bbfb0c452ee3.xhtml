
<p>
<img src="/lib/exe/fetch.php?w=300&amp;tok=aa3350&amp;media=azerketi.jpg" class="medialeft" alt="" width="300" />
</p>

<h1 id="azerketit">Azerketit</h1>
<div class="level1">

<p>
Azerketit ovat kotonaan aaltojen alla, maailman merissä. Suurin osa pysyttelee vedenalaisissa kulttuureissaan, mutta jotkut lähtevät seikkailemaan tai käymään kauppaa maanpinnalle, yleensä rannikkoseuduille.
</p>

</div>

<h2 id="piirteet">Piirteet</h2>
<div class="level2">

<p>
Veteen sopeutuminen näkyy azerketien koko olemuksessa. Heidän ihonvärinsä on sinertävä, päätä koristaa hiusten sijaan eviä ja piikkejä, ja varpaiden sekä sormien välissä heillä on räpylämäinen ihopoimu. Azerketien tulee upottautua veteen säännöllisesti, tai muuten heidän kehonsa alkaa kärsiä kuivuudesta. Tottumattomille maantallaajille tämä väli saattaa olla vain päivän, kun taas kokeneet seikkailijat selviävät viikonkin ilman suurempaa haittaa.
</p>

</div>

<h2 id="historia">Historia</h2>
<div class="level2">

<p>
Azerketien kulttuuri on säästynyt suurelta osalta katastrofeista, jotka ovat koskettaneet maalla asuvia. Tämän vuoksi heillä on laaja tietämys historiasta. He uskovat periytyvänsä <a href="/doku.php?id=aitohaltia" class="wikilink2" title="aitohaltia" rel="nofollow" data-wiki-id="aitohaltia">aitohaltioista</a>, jotka jäivät henkiin suuressa tulvassa tuhansia vuosia sitten tekemällä sopimuksen meren valtiaiden kanssa. Näitä haltioita kutsuttiin <a href="/doku.php?id=ilysarin_haltiat" class="wikilink2" title="ilysarin_haltiat" rel="nofollow" data-wiki-id="ilysarin_haltiat">Ilysarin haltioiksi</a>, ja heistä kehittyi azerketejä ja nagoja.
</p>

<p>
Azerketien merenalainen elämä on ollut täynnä konflikteja, ja he pitävät etenkin nagoja ja <a href="/doku.php?id=alghollthut" class="wikilink2" title="alghollthut" rel="nofollow" data-wiki-id="alghollthut">Alghollthuja</a> verivihollisinaan.
</p>

</div>

<h2 id="azerketit_oktarin_laaksossa">Azerketit Oktarin laaksossa</h2>
<div class="level2">

<p>
Kylmä ja tuulinen laakso ei ole mitä miellyttävin ympäristö veteen sopeutuneille Azerketeille, mutta joillekin se on parempi vaihtoehto kuin pysytellä veden alla. Useimmat maalla tavattavat azerketit ovat pakenemassa jotain: syvyyksien politiikkaa, vankilatuomiota, ehkä jopa salamurhaajia. Laakson heimoista he yleensä päätyvät <a href="/doku.php?id=naeaedaen_heimo" class="wikilink1" title="naeaedaen_heimo" data-wiki-id="naeaedaen_heimo">Näädän heimo</a>on, jossa omituisen ja uhkaavan näköisiä olentoja ei karsasteta.
</p>
<div class="tags"><span>
	<a href="/doku.php?id=tag:rodut&amp;do=showtag&amp;tag=rodut" class="wikilink1" title="tag:rodut" rel="tag">rodut</a>
</span></div>

</div>
