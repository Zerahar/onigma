
<h1 id="oktarin_laakson_juhlapaeivaet">Oktarin laakson juhlapäivät</h1>
<div class="level1">
<ul>
<li class="level1"><div class="li"> <strong>Keväänkorva</strong>: kun ensimmäinen lehti puskee esiin talven jälkeen, lämmitetään hiiliä isossa nuotiossa. Kuumia hiiliä viskotaan tämän jälkeen jäljellä oleviin lumikasoihin, minkä uskotaan häätävän talven pois.</div>
</li>
<li class="level1"><div class="li"> <strong>Jumalpauke</strong>: ensimmäisen kesän ukkosmyrskyn aikaan suojaudutaan sisätiloihin ja lausutaan rukouksia jumalille, eläville ja kuolleille. Ukkosen aikaan ulkona kulkemisen uskotaan tuovan jumalten epäsuosion.</div>
</li>
<li class="level1"><div class="li"> <strong>Sadonvartio</strong>: sadonkorjuun aikaan kerätään kaikki sato yhteen paikkaan, ja valitut soturit seisovat vartioimassa sitä läpi yön. Vartijat puetaan pelottaviin asuihin, jotta ilkeämieliset henget ja riiviöt eivät uskaltaisi varastaa satoa.</div>
</li>
<li class="level1"><div class="li"> <strong>Kalastus</strong>: yleensä syksyisin pidettävä juhla, joka järjestetään yhdessä kylässä kerrallaan. Juhla alkaa siitä, että joku kyläläisistä piilottaa kalan toisen sänkyyn, laukkuun tai muuhun ikävään paikkaan. Kiusan kohteeksi jäänyt piilottaa sen seuraavan luokse, ja näin toimitaan, kunnes kala hajoaa käsiin.</div>
</li>
</ul>
<div class="tags"><span>
	<a href="/doku.php?id=tag:kalenteri&amp;do=showtag&amp;tag=kalenteri" class="wikilink1" title="tag:kalenteri" rel="tag">kalenteri</a>,
	<a href="/doku.php?id=tag:oktarin_laakso&amp;do=showtag&amp;tag=Oktarin_laakso" class="wikilink1" title="tag:oktarin_laakso" rel="tag">Oktarin laakso</a>
</span></div>

</div>
