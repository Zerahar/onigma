
<p>
<img src="/lib/exe/fetch.php?w=400&amp;tok=043cff&amp;media=haarni.jpg" class="media" alt="" width="400" />
</p>

<h1 id="haarnit">Haarnit</h1>
<div class="level1">

<p>
Haarnit ovat usein aliarvioituja heidän vähäisemmän älykkyytensä vuoksi. Pahimmillaan heidät rinnastetaan härkiin tai muihin työeläimiin, mutta todellisuudessa haarnit ovat kekseliäitä ja ajattelevaisia siinä missä muutkin sivistyneet rodut.
</p>

</div>

<h2 id="piirteet">Piirteet</h2>
<div class="level2">

<p>
Haarnit ovat sukua jättiläisille ja örkeille. He ovat muita sivistyneitä rotuja pidempiä ja heidän ruumiinrakenteensa on hyvin raskas. He ovat taipuvaisia naiiviuteen, eikä heidän ongelmanratkaisukykynsä ole kovin säkenöivä. Haarnit ovat pelottavan tuhovoimaisia, mutta onneksi yleensä leppoisia ja lojaaleja. Hyvin harvoin syntyy äärimmäisen älykkäitä haarneja, jotka nousevat helposti johtamaan kaltaisiaan omien tarkoitusperiensä mukaisesti.
</p>

</div>

<h2 id="historia">Historia</h2>
<div class="level2">

<p>
Haarnien ällistyttävä fyysinen voima yhdistettynä naiiviuteen on tehnyt heistä otollisia orjia. Haarnit harvoin kapinoivat olosuhteitaan vastaan, ellei heitä kohdella äärimmäisen julmasti. Heillä on vahva yhteys <a href="/doku.php?id=oerkit" class="wikilink1" title="oerkit" data-wiki-id="oerkit">örkkeihin</a>, jotka usein komentavat haarneja, sekä <a href="/doku.php?id=hiidet" class="wikilink1" title="hiidet" data-wiki-id="hiidet">hiisiin</a> ja <a href="/doku.php?id=maahiset" class="wikilink1" title="maahiset" data-wiki-id="maahiset">maahisiin</a>, joiden pieni koko jaksaa ilahduttaa ja ihmetyttää vanhaakin haarnia.
</p>

</div>

<h2 id="haarnit_oktarin_laaksossa">Haarnit Oktarin laaksossa</h2>
<div class="level2">

<p>
Haarneja kuuluu lähinnä <a href="/doku.php?id=lohikaeaermeen_heimo" class="wikilink1" title="lohikaeaermeen_heimo" data-wiki-id="lohikaeaermeen_heimo">Lohikäärmeen heimo</a>on, jossa örkit pitävät heille ja hiisille kuria yllä. He eivät kuitenkaan ole orjia, vaan täysiveroisia heimolaisia. On historia nähnyt useammankin haarnipäällikön aikojen saatossa. <a href="/doku.php?id=oravan_heimo" class="wikilink1" title="oravan_heimo" data-wiki-id="oravan_heimo">Oravan heimo</a>ssa haarneihin suhtaudutaan kunnioittavammin kuin ehkä missään muualla, kun taas muissa heimoissa heitä näkyy hyvin harvoin lähinnä orjina tai henkivartijoina.
</p>
<div class="tags"><span>
	<a href="/doku.php?id=tag:rodut&amp;do=showtag&amp;tag=rodut" class="wikilink1" title="tag:rodut" rel="tag">rodut</a>
</span></div>

</div>
