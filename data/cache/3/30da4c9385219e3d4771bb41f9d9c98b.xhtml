
<p>
<img src="/lib/exe/fetch.php?w=400&amp;tok=a82407&amp;media=halfling.jpg" class="media" alt="" width="400" />
</p>

<h1 id="puolituiset">Puolituiset</h1>
<div class="level1">

<p>
Puolituiset ovat erikoistuneet hyppäämään siitä, missä aita on matalin. He ovat allergisia rehkimiselle, ja arvostavat ennemmin hauskuutta ja elämän pieniä iloja.
</p>

</div>

<h2 id="kulttuuri">Kulttuuri</h2>
<div class="level2">

<p>
Puolituiset harvemmin tavoittelevat mitään suurta. He haluavat lämpimän katon päänsä päälle, herkullista ruokaa ja aikaa ystävien seurassa. Kunnon puolituinen kyllä tekee osansa kylän töistä muttei yhtään ylimääräistä. Toisinaan kuulee, että he löytävät puurtamisestakin hopeareunuksen: lepo ja hauskuus maistuu paljon paremmalta, kun ensin on joutunut olemaan ilman niitä.
</p>

<p>
Ystävät, yhteisö ja sopu ovat puolituisille tärkeitä. Heille on tyypillistä vältellä vaikeista asioista puhumista, ja sen sijaan järjestää hurjat juhlat, jotka tuovat kaikille hymyn huulille. Harva puolituinen viihtyy yksin, ja heidän perheisiinsä kuuluu ydinjäsenten lisäksi myös serkkuja, setiä ja isovanhempia. 
</p>

<p>
Puolituiset arvostavat viihdyttäjän ammattia muita rotuja enemmän. Heille hyvät tarinankertojan lahjat tai musikaalisuus ovat suositun puolituisen merkki. 
</p>

</div>

<h2 id="piirteet">Piirteet</h2>
<div class="level2">

<p>
Puolituiset ovat maahista pidempiä, mutta kääpiötä lyhyempiä. He ovat yleensä melko kevytrakenteisia ja kasvonpiirteiltään pehmeitä ja hieman lapsenomaisia. 
</p>

</div>

<h2 id="puolituiset_oktarin_laaksossa">Puolituiset Oktarin laaksossa</h2>
<div class="level2">

<p>
Helppo elämä ja siisti sisätyö on houkutellut paljon puolituisia <a href="/doku.php?id=kaerjaen_kaupunki" class="wikilink1" title="kaerjaen_kaupunki" data-wiki-id="kaerjaen_kaupunki">Kärjän kaupunki</a>in. Heitä on myös <a href="/doku.php?id=karhun_heimo" class="wikilink1" title="karhun_heimo" data-wiki-id="karhun_heimo">Karhun heimo</a>ssa, sillä he tulevat hyvin toimeen ihmisten ja maahisten kanssa. Myös <a href="/doku.php?id=oravan_heimo" class="wikilink1" title="oravan_heimo" data-wiki-id="oravan_heimo">Oravan heimo</a>n rauhanomaisuus on vetänyt muutamia puolituisia laakson lounaisosaan. Muut heimot eivät pahemmin arvosta puolituisia, vaan pitävät heitä laiskana painolastina.
</p>
<div class="tags"><span>
	<a href="/doku.php?id=tag:rodut&amp;do=showtag&amp;tag=rodut" class="wikilink1" title="tag:rodut" rel="tag">rodut</a>
</span></div>

</div>
