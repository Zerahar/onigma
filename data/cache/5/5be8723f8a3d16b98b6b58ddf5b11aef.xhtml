
<p>
<img src="/dokuwiki/lib/exe/fetch.php?w=400&amp;tok=90192e&amp;media=gnome2.jpg" class="media" alt="" width="400" />
</p>

<h1 class="sectionedit1" id="maahiset">Maahiset</h1>
<div class="level1">

<p>
Maahiset ovat pieniä ja vilkkaita ihmisenkaltaisia olentoja, joilla on kuitenkin muinainen yhteys <a href="/dokuwiki/doku.php?id=maailmantasot#siimes" class="wikilink1" title="maailmantasot" data-wiki-id="maailmantasot">Siimekseen</a>. Siimeksen rehevä taikuus pirskahtelee esiin maahisten luontaisena kykynä tulla toimeen luonnon ja sen asukkien kanssa. Vaikka suurin osa maahisista haluaa olla yhtä luonnon kanssa, joukkoon mahtuu myös ihmisistä ja muista roduista mallia ottaneita, sivistyneitä yksilöitä.
</p>

</div>
<!-- EDIT{&quot;target&quot;:&quot;section&quot;,&quot;name&quot;:&quot;Maahiset&quot;,&quot;hid&quot;:&quot;maahiset&quot;,&quot;codeblockOffset&quot;:0,&quot;secid&quot;:1,&quot;range&quot;:&quot;29-470&quot;} -->
<h2 class="sectionedit2" id="kulttuuri">Kulttuuri</h2>
<div class="level2">

<p>
Maahisille tyypillistä on viisauden ja kokemuksen painotus, sillä he voivat elää jopa 200 vuotta. Samaan aikaan useimmat säilyttävät lapsenomaisuuden vanhoille päivilleen saakka, sillä hyvä jekku saa maahisen hyvälle tuulelle. Maahiset arvostavat kohtuullisuutta, rauhaa ja harmoniaa.
</p>

<p>
Ulkopuolisiin maahiset suhtautuvat kohteliaasti ja vieraanvaraisesti, mutta eivät siedä hyväksikäyttöä tai huonotapaisuutta. Kerran maahiset suututtanut henkilö saa etsiä heidän kotikoloaan turhaan, sillä he tietävät tuhat keinoa piilottaa kotinsa kutsumattomilta vierailta. Perinteiset maahiset asuvat puoliksi maan alle rakennetuissa kodeissa, jotka on päällystetty luonnonmateriaaleilla ja sisustettu kodikkaiksi ja turvallisiksi. Ei ole myöskään tavatonta löytää maahiskodosta laumaa pieniä eläimiä, jotka elävät sulassa sovussa isäntäväen kanssa ja auttavat suojelemaan kotia.
</p>

<p>
Kaupunkilaistuneita maahisia kutsutaan omiensa joukossa ”kultakintuiksi”. Perinteiset maahiset halveksivat rahan perässä juoksemista, heidän saippuoituja jalkojaan ja siistejä, suorakulmaisia talojaan. 
</p>

<p>
Maahisilla on syvä epäluottamus hiisiä kohtaan. He ovat molemmat pieniä ja ovelia, mutta maahiset pitävät hiisiä ärsyttävinä ja ajattelemattomina.
</p>

</div>
<!-- EDIT{&quot;target&quot;:&quot;section&quot;,&quot;name&quot;:&quot;Kulttuuri&quot;,&quot;hid&quot;:&quot;kulttuuri&quot;,&quot;codeblockOffset&quot;:0,&quot;secid&quot;:2,&quot;range&quot;:&quot;471-1766&quot;} -->
<h2 class="sectionedit3" id="piirteet">Piirteet</h2>
<div class="level2">

<p>
Maahiset ovat pieniä, samaa luokkaa hiisien kanssa. Vähän tiedetty ja vältelty fakta onkin se, että maahiset ja hiidet voivat lisääntyä keskenään. Maahisilla on terävät korvat ja kasvonpiirteet, ja miehillä parta ja kulmakarvat kasvavat hyvin tuuheiksi. Tavallisten hiusvärien lisäksi maahisten hiukset saattavat olla vihreän tai sinisen sävyissä. Olemukseltaan maahiset ovat pippurisia, tarkkaavaisia ja usein jokseenkin eksentrisiä.
</p>

</div>
<!-- EDIT{&quot;target&quot;:&quot;section&quot;,&quot;name&quot;:&quot;Piirteet&quot;,&quot;hid&quot;:&quot;piirteet&quot;,&quot;codeblockOffset&quot;:0,&quot;secid&quot;:3,&quot;range&quot;:&quot;1767-2242&quot;} -->
<h2 class="sectionedit4" id="maahiset_oktarin_laaksossa">Maahiset Oktarin laaksossa</h2>
<div class="level2">

<p>
Pohjoisen maahiset pidättäytyvät usein omissa oloissaan, mutta yksittäisiä perheitä on liittynyt osaksi heimoja, lähinnä <a href="/dokuwiki/doku.php?id=karhun_heimo" class="wikilink1" title="karhun_heimo" data-wiki-id="karhun_heimo">Karhun heimo</a>on ja <a href="/dokuwiki/doku.php?id=kyyn_heimo" class="wikilink1" title="kyyn_heimo" data-wiki-id="kyyn_heimo">Kyyn heimo</a>on. Heitä pidetään erikoisina mutta harmittomina asukkeina, kunhan heidän vieraanvaraisuuttaan ei käytetä hyväksi.
</p>
<div class="tags"><span>
	<a href="/dokuwiki/doku.php?id=tag:rodut&amp;do=showtag&amp;tag=rodut" class="wikilink1" title="tag:rodut" rel="tag">rodut</a>
</span></div>

</div>
<!-- EDIT{&quot;target&quot;:&quot;section&quot;,&quot;name&quot;:&quot;Maahiset Oktarin laaksossa&quot;,&quot;hid&quot;:&quot;maahiset_oktarin_laaksossa&quot;,&quot;codeblockOffset&quot;:0,&quot;secid&quot;:4,&quot;range&quot;:&quot;2243-&quot;} -->