
<p>
<img src="/lib/exe/fetch.php?w=400&amp;tok=0b6544&amp;media=uthmar.jpg" class="media" alt="" width="400" />
</p>

<h1 id="kaeaepioet">Kääpiöt</h1>
<div class="level1">

<p>
Kääpiöt ovat ihmistä hieman lyhyempiä ja tukevarakenteisempia, ja moninverroin jääräpäisempiä ja sitkeämpiä. 
</p>

</div>

<h2 id="kulttuuri">Kulttuuri</h2>
<div class="level2">

<p>
Kääpiöillä mikään ei tapahdu nopeasti. He rakastavat perinteitään, sääntöjään ja byrokratiaansa. Pitkäikäisenä rotuna heillä on siihen mahdollisuus, mutta muut rodut ajautuvat usein repimään hiuksia päästään ollessaan tekemisissä kääpiöiden kanssa. Jos heitä koittaa hoputtaa, he upottavat lättäjalkansa syvälle maahan ja muuttuvat entistä jääräpäisemmiksi.
</p>

<p>
Kääpiöiden yhteiskunnat ovat saaneet kehittyä melko rauhassa muilta roduilta ja kataklysmeiltä, sillä he tapaavat asua maan alle louhituissa valtavissa kaupungeissa. Suurimpia kaupunkeja on louhittu tuhansien vuosien ajan, mikä tekee niistä kuolettavia sokkeloita kutsumattomille vieraille.
</p>

<p>
Klaani merkitsee kääpiöille paljon. Heillä on tiukka ja looginen kastijärjestelmä, ja avioliitot ovat lähes poikkeuksetta suunniteltuja. Klaanien välillä voi olla monimutkaisia, vuosisatojen taakse ulottuvia kiistoja ja sopimuksia, mikä tekee heidän politiikastaan vaikeaselkoista.
</p>

</div>

<h2 id="piirteet">Piirteet</h2>
<div class="level2">

<p>
Kääpiöt ovat hieman ihmistä lyhempiä ja paljon tukevarakenteisempia. Miehet tunnetaan mahtipontisista parroista ja leteistä. Kääpiöt voivat elää 200-vuotiaiksi. 
</p>

</div>

<h2 id="kaeaepioet_oktarin_laaksossa">Kääpiöt Oktarin laaksossa</h2>
<div class="level2">

<p>
<a href="/doku.php?id=suden_heimo" class="wikilink1" title="suden_heimo" data-wiki-id="suden_heimo">Suden heimo</a> on kerännyt vastahakoisen liittouman kääpiöiden, karstien ja ihmisten välille. 
</p>
<div class="tags"><span>
	<a href="/doku.php?id=tag:rodut&amp;do=showtag&amp;tag=rodut" class="wikilink1" title="tag:rodut" rel="tag">rodut</a>
</span></div>

</div>
