
<p>
<img src="/dokuwiki/lib/exe/fetch.php?w=400&amp;tok=10a221&amp;media=haalut.jpg" class="media" alt="" width="400" />
</p>

<h1 class="sectionedit1" id="haalut">Haalut</h1>
<div class="level1">

<p>
Haalut ovat näytelleet pahaa roolia historiassa, mikä näkyy tänäkin päivänä pelokkaassa ja epäluuloisessa suhtautumisessa heihin.
</p>

</div>
<!-- EDIT{&quot;target&quot;:&quot;section&quot;,&quot;name&quot;:&quot;Haalut&quot;,&quot;hid&quot;:&quot;haalut&quot;,&quot;codeblockOffset&quot;:0,&quot;secid&quot;:1,&quot;range&quot;:&quot;29-188&quot;} -->
<h2 class="sectionedit2" id="piirteet">Piirteet</h2>
<div class="level2">

<p>
Haalujen ruumiinrakenne on hyvin samanlainen <a href="/dokuwiki/doku.php?id=ihmiset" class="wikilink1" title="ihmiset" data-wiki-id="ihmiset">ihmisiin</a> ja kevyempiin <a href="/dokuwiki/doku.php?id=haltiat" class="wikilink1" title="haltiat" data-wiki-id="haltiat">haltioihin</a> verrattuna, mutta siihen heidän samankaltaisuutensa loppuu. Haaluilla on vaalea, läpikuultava iho, jonka läpi heidän verisuonensa erottuvat vaivattomasti. Haalujen veren väri vaihtelee tunnetilojen mukaan, muuttuen silmänräpäyksessä kasvoissa ja muutaman minuutin viiveellä muualla kehossa. 
</p>

<p>
Haaluilla on erityinen yhteys vereen, ja he pystyvät aistimaan myös muiden olentojen veren. Jotkut kuvailevat sitä haistamiseksi, toiset kokevat kihelmöintiä elävän olennon läheisyydessä. Tämä tekee haaluista hyviä jäljittäjiä ja parantajia.
</p>

</div>
<!-- EDIT{&quot;target&quot;:&quot;section&quot;,&quot;name&quot;:&quot;Piirteet&quot;,&quot;hid&quot;:&quot;piirteet&quot;,&quot;codeblockOffset&quot;:0,&quot;secid&quot;:2,&quot;range&quot;:&quot;189-872&quot;} -->
<h2 class="sectionedit3" id="kulttuuri">Kulttuuri</h2>
<div class="level2">

<p>
Riippumatta maantieteellisestä sijainnista haalujen kulttuurissa on tärkeää peittää kasvot. Paljaiden kasvojen näyttäminen muille kuin lähimmäisille koetaan häpeällisenä, sillä haalujen kasvojen verisuonet näyttävät aina heidän todellisen tunnereaktion - kiusallinen ominaisuus sosiaalisessa kanssakäymisessä. Jotkut yksinäiset haalut ovat luopuneet maskien käytöstä, mutta suurin osa pitää niitä lähestulkoon pyhänä persoonan kuvastajana.
</p>

</div>
<!-- EDIT{&quot;target&quot;:&quot;section&quot;,&quot;name&quot;:&quot;Kulttuuri&quot;,&quot;hid&quot;:&quot;kulttuuri&quot;,&quot;codeblockOffset&quot;:0,&quot;secid&quot;:3,&quot;range&quot;:&quot;873-1364&quot;} -->
<h2 class="sectionedit4" id="historia">Historia</h2>
<div class="level2">

<p>
Muinaisina aikoina haalut ovat palvoneet synkkiä jumaluuksia ja käyttäneet orjien ja vihollisten verta mitä brutaaleimmissa rituaaleissa. Nykypäivänä verestä obsessoituneet haaluvelhot ovat hyvin harvinaisia, mutta lukuisat varoittavat tarinat pitävät yhä yllä haalujen pahaa mainetta.
</p>
<div class="tags"><span>
	<a href="/dokuwiki/doku.php?id=tag:rodut&amp;do=showtag&amp;tag=rodut" class="wikilink1" title="tag:rodut" rel="tag">rodut</a>
</span></div>

</div>
<!-- EDIT{&quot;target&quot;:&quot;section&quot;,&quot;name&quot;:&quot;Historia&quot;,&quot;hid&quot;:&quot;historia&quot;,&quot;codeblockOffset&quot;:0,&quot;secid&quot;:4,&quot;range&quot;:&quot;1365-&quot;} -->