
<p>
<img src="/dokuwiki/lib/exe/fetch.php?w=500&amp;tok=935af9&amp;media=azorias.jpg" class="medialeft" alt="" width="500" />
</p>

<h1 class="sectionedit1" id="haltiat">Haltiat</h1>
<div class="level1">

<p>
<em>Sirokasvoinen mies oli viettänyt kylässä vasta kaksi yötä, kun sepän poika huomasi hänet pakkaamassa majavannahkaista rinkkaansa. ”Miksi sinä lähdet jo nyt? Huomenna on sadonvartio!”, poika kysyi pettyneenä. ”Oi nuorukainen, minun tehtäväni on etsiä. Tästä kylästä en löytänyt etsimääni, mutta sydämeni vakuuttaa, että kotini odottaa tuolla jossain. Minulla on aikaa kulutettavaksi tiellä”, vastasi haltia arvoituksellisesti. Hiljaa ja kenenkään muun huomaamatta hän lähti taas matkaan, tumma huppu peittäen hänen suippoja korviaan.</em>
</p>

<p>
Haltiat ovat pitkäikäisimpiä kaikista sivistyneistä roduista. He ovat myös harvinaisia, vailla yhteistä kotia tai tapoja. Jotkut haltiat elävät pienissä, piilotetuissa yhteisöissä luonnon kätköissä, mutta useimmat ovat kulkureita, etsimässä päämäärää ja tarkoitusta.
</p>

</div>
<!-- EDIT{&quot;target&quot;:&quot;section&quot;,&quot;name&quot;:&quot;Haltiat&quot;,&quot;hid&quot;:&quot;haltiat&quot;,&quot;codeblockOffset&quot;:0,&quot;secid&quot;:1,&quot;range&quot;:&quot;31-909&quot;} -->
<h2 class="sectionedit2" id="piirteet">Piirteet</h2>
<div class="level2">

<p>
Haltioiden ruumiinrakenne on kevyt ja hauras. He ovat myös pitkiä ja ketteriä, ja useimpien mielestä yliluonnollisen kauniita. 
</p>

</div>
<!-- EDIT{&quot;target&quot;:&quot;section&quot;,&quot;name&quot;:&quot;Piirteet&quot;,&quot;hid&quot;:&quot;piirteet&quot;,&quot;codeblockOffset&quot;:0,&quot;secid&quot;:2,&quot;range&quot;:&quot;910-1062&quot;} -->
<h2 class="sectionedit3" id="historia">Historia</h2>
<div class="level2">

<p>
Muinaisina aikoina haltioiden esi-isät, jumalankaltaiset <a href="/dokuwiki/doku.php?id=aitohaltiat" class="wikilink1" title="aitohaltiat" data-wiki-id="aitohaltiat">aitohaltiat</a> hallitsivat maailmaa. Tavalliset haltiat, joskus myös maahaltioiksi kutsutut, muodostivat suurimman osan sivistyneestä kansasta. Haltioiden valtakausi päättyi aikanaan, ja sen jälkeen heidän asemansa on laskenut yhä merkityksettömämmäksi maailman skaalassa. Jotkut esittävät syyksi heidän vaikeutta sopeutua tiheisiin muutoksiin, joita Onigman kaoottisuus aiheuttaa. 
</p>

</div>
<!-- EDIT{&quot;target&quot;:&quot;section&quot;,&quot;name&quot;:&quot;Historia&quot;,&quot;hid&quot;:&quot;historia&quot;,&quot;codeblockOffset&quot;:0,&quot;secid&quot;:3,&quot;range&quot;:&quot;1063-1538&quot;} -->
<h2 class="sectionedit4" id="haltiat_oktarin_laaksossa">Haltiat Oktarin laaksossa</h2>
<div class="level2">

<p>
Herkät ja pohdiskelevat sielut, joita haltiat useimmiten ovat, eivät tunnu kuuluvansa äkkipikaisiin ja villeihin heimoihin. Laaksoon saapuvat haltiat ajautuvat yleensä <a href="/dokuwiki/doku.php?id=kyyn_heimo" class="wikilink1" title="kyyn_heimo" data-wiki-id="kyyn_heimo">Kyyn heimo</a>on, jossa heidän pitkäikäisyyden tuomaa tietämystä arvostetaan. Myös <a href="/dokuwiki/doku.php?id=oravan_heimo" class="wikilink1" title="oravan_heimo" data-wiki-id="oravan_heimo">Oravan heimo</a> vetää heitä puoleensa rauhanomaisuudellansa. Joka tapauksessa haltiat ovat laaksossa, kuten muuallakin Onigmassa, harvinaisia kulkureita.
</p>
<div class="tags"><span>
	<a href="/dokuwiki/doku.php?id=tag:rodut&amp;do=showtag&amp;tag=rodut" class="wikilink1" title="tag:rodut" rel="tag">rodut</a>
</span></div>

</div>
<!-- EDIT{&quot;target&quot;:&quot;section&quot;,&quot;name&quot;:&quot;Haltiat Oktarin laaksossa&quot;,&quot;hid&quot;:&quot;haltiat_oktarin_laaksossa&quot;,&quot;codeblockOffset&quot;:0,&quot;secid&quot;:4,&quot;range&quot;:&quot;1539-&quot;} -->