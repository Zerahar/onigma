
<p>
<img src="/lib/exe/fetch.php?w=400&amp;tok=8f9420&amp;media=voljin.jpg" class="media" alt="" width="400" />
</p>

<h1 id="karstit">Karstit</h1>
<div class="level1">

<p>
Karstit ovat letkeää sakkia. He suhtautuvat asioihin kärsivällisyydellä, joka puuttuu <a href="/doku.php?id=oerkit" class="wikilink1" title="oerkit" data-wiki-id="oerkit">örkeiltä</a>, välttäen <a href="/doku.php?id=puolituiset" class="wikilink1" title="puolituiset" data-wiki-id="puolituiset">puolituisten</a> taipuvaisuuden laiskuuteen, ja toimien kuitenkin nopeammin kuin pitkäkatseiset <a href="/doku.php?id=haltiat" class="wikilink1" title="haltiat" data-wiki-id="haltiat">haltiat</a>. Jos jokin epäkohta on korjattavissa, he tarttuvat rivakasti aseisiin, mutta hyödytön murehtiminen ei ole heidän tapaistaan. Karstit kohtelevat yleensä muita rotuja ennakkoluulottomasti ja ystävällismielisesti, mutta eivät suvaitse heidän vieraanvaraisuutensa hyväksikäyttöä tai moraalisääntöjen vastustamista.
</p>

</div>

<h2 id="piirteet">Piirteet</h2>
<div class="level2">

<p>
Karstit ovat pitkäselkäisiä olentoja, jotka ovat kuitenkin tottuneet asumaan luolastoissa. Avoimessakin tilassa heillä on tapana kulkea hieman kumarassa, ja selän suoristaminen on heille tapa näyttää uhkaavammalta. Heidän ihonsa on valkoinen tai harmaa, ja hiukset muistuttavat enemmän villisian harjasta kuin kauniita kutreja. Sekä miehillä että naisilla kasvaa syöksyhampaat, jotka ovat huomattavasti suuremmat kuin örkeillä. Silmät ovat punasävyiset.
</p>

</div>

<h2 id="historia">Historia</h2>
<div class="level2">

<p>
Vaikka sekä karstit että <a href="/doku.php?id=kaeaepioet" class="wikilink1" title="kaeaepioet" data-wiki-id="kaeaepioet">kääpiöt</a> ovat taipuvaisia rakentamaan yhteiskuntansa maan alle, heidän historiansa on hyvin erilainen. Kääpiökulttuuri on sisäänpäinsuuntautunutta ja epäluuloista, kun taas karstit syleilevät maailmaa olemassaolollaan. Karstit ovat sotineet monia sotia yhteisen hyvän nimissä, lähtien jo muinaisten aikojen sotakampanjasta <a href="/doku.php?id=haalut" class="wikilink1" title="haalut" data-wiki-id="haalut">haalujen</a> verimagiaan pohjautunutta <a href="/doku.php?id=huktokot" class="wikilink2" title="huktokot" rel="nofollow" data-wiki-id="huktokot">Huktokot</a>in valtakuntaa vastaan. He ovat usein toimineet altruistisena pelastajana sorretuille kansoille, mikä tekee heistä suhteellisen pidetyn rodun.
</p>

</div>

<h2 id="karstit_oktarin_laaksossa">Karstit Oktarin laaksossa</h2>
<div class="level2">

<p>
<a href="/doku.php?id=suden_heimo" class="wikilink1" title="suden_heimo" data-wiki-id="suden_heimo">Suden heimo</a> on saanut aikaan harvinaislaatuisen liiton karstien ja kääpiöiden välille. Karstit eivät ole kovin yleisiä Jäisellä aavalla, ja Suden heimon järjestäytyneisyys on vetänyt heitä puoleensa. 
</p>
<div class="tags"><span>
	<a href="/doku.php?id=tag:rodut&amp;do=showtag&amp;tag=rodut" class="wikilink1" title="tag:rodut" rel="tag">rodut</a>
</span></div>

</div>
